<?xml version='1.0' encoding='utf-8'?>
<root>
<item>
<id>739329958</id>
<link>http://www.zhitomir.info/news_149607.html</link>
<src_uid>10601</src_uid>
<publication_time>1439383860</publication_time>
<zterm>nwstty</zterm>
<category><![CDATA[Экономика]]></category>
<title><![CDATA[Житомирський перинатальний центр купить сучасне ліжко для пологів за 377 тис. грн]]></title>
<text><![CDATA[Обласна комунальна установа Житомирський обласний перинатальний центр Житомирської облради планує придбати у київської фірми трисекційне ліжко допомоги породіллі, яке дозволить жінкам приймати максимальну кількість положень в пологах.


Оголошення про результати відкритих торгів від 10 серпня цього року опубліковані на сайті Державних закупівель.


За сучасне ліжко з пультом управління, що дозволяє регулювати висоту ложа й нахили спини і тазу, перинатальний центр заплатить 377599.79 грн. з ПДВ. Очікувана вартість закупівлі становила 380 тис. грн. Переможцем закупівлі визнане ТОВ "Ксенко" з Києва. Термін поставки товару - до 31 грудня 2015 року.


У технічній документації вказано, що ліжко призначене для родопомочі і може бути використане породіллею перед, під час і після родового акту. Ложе ліжка повинно мати 3 секції: спинну, тазову, ножну та легко трансформуватися в крісло. Габарити ліжка – до 60 см у висоту, 2,1 м у довжину та не більше метра у ширину. Ліжко повинне витримати пацієнтку з вагою до 210 кг.


Як повідомляв Житомир.info, у червні 2015 року стали відомі переможці тендеру із закупівлі для Центральної міської лікарні №2 Житомира УЗД-системи за 2,74 млн грн. та гінекологічного крісла з інтегрованим цифровим відеокольпоскопом та монітором за 634,5 тис. грн.


Житомир.info]]></text>
<tz_img>http://www.zhitomir.info/images/mod_news/2015-08-12licG1.jpg</tz_img>
<zimg_w>309</zimg_w>
<zimg_h>240</zimg_h>
<tz_prv>0812_e1ab8360.jpg</tz_prv>
<tz_snm>Zhitomir.info</tz_snm>
<rub_msk>4</rub_msk>
<reg_cnt>196</reg_cnt>
<reg_sub>261</reg_sub>
<k_vector>ліжко перинатальний житомирський житомир тис закупівлі сучасне висоту ложе ліжка центр пологів рок габарити державних ксенко</k_vector>
<k_weight>6.00 4.00 3.90 3.81 3.59 3.00 3.00 2.00 2.00 2.00 1.53 1.50 1.46 1.30 1.30 1.30</k_weight>
</item>
<item>
<id>2097912926</id>
<link>http://www.zhitomir.info/news_149605.html</link>
<src_uid>10601</src_uid>
<publication_time>1439383260</publication_time>
<zterm>nwstty</zterm>
<category><![CDATA[Происшествия]]></category>
<title><![CDATA[У Житомирі чоловік, який місяць тому вийшов із тюрми, обікрав сусідку по гуртожитку]]></title>
<text><![CDATA[11 серпня у Житомирі у будинку по вулиці Шевченка, 41 чоловік, який нещодавно вийшов із тюрми обікрав свою сусідку разом з двома друзями.


Про це Житомир.info розповіли читачі.


«У Житомирі в будинку №41 по вул. Шевченка, який місяць тому вийшов із тюрми, разом зі своїми двома друзями вибив двері у кімнаті сусідки та пограбував її. Загалом винесли побутову техніку. Проте інші сусіди побачили це та побігли за крадіями: одного затримали одразу, інші - втекли. Після того, як викликали дільничних, вони разом із затриманим поїхали шукати двох інших. Як стало нам відомо згодом, хлопців відпустили», – розповіли читачі.


У прес-службі УМВС України в Житомирській області цю інформацію підтвердили.


«11 серпня до Житомирського міськвідділу міліції звернулася житомирянка із повідомленням про крадіжку з її квартири. За вказаною заявницею адресою виїхала слідчо-оперативна група, працівники якої з’ясували, що зловмисники потрапили до помешкання, пошкодивши вхідні двері. З оселі було викрадено комп’ютерну та побутову техніку. Правоохоронці провели комплекс першочергових заходів, завдяки яким встановили, що до крадіжки причетні двоє раніше судимих жителів обласного центру віком 32 і 34 років, у яких викрадені речі вилучено. Інформація про подію внесена до Єдиного реєстру досудових розслідувань за ч.3 ст.185 (Крадіжка, поєднана з проникненням у приміщення) Кримінального кодексу України», – розповіла співробітник сектору зв'язків з громадськістю УМВС України в Житомирській області Ольга Номерчук.


За чинним законодавством, подібні протиправні дії караються позбавленням волі строком від 3 до 6 років


Житомир.info]]></text>
<tz_img>http://www.zhitomir.info/images/mod_news/2015-08-12kradizjra.jpg</tz_img>
<zimg_w>424</zimg_w>
<zimg_h>240</zimg_h>
<tz_prv>0812_9c944747.jpg</tz_prv>
<tz_snm>Zhitomir.info</tz_snm>
<rub_msk>32</rub_msk>
<reg_cnt>196</reg_cnt>
<reg_sub>261</reg_sub>
<k_vector>вийшов житомирі тюрми місяць обікрав сусідку умвс шевченка житомир який чоловік двері двома житомирській побутову розповіли</k_vector>
<k_weight>4.00 4.00 4.00 3.00 3.00 3.00 2.60 2.60 2.54 2.36 2.05 2.00 2.00 2.00 2.00 2.00</k_weight>
</item>
</root>

