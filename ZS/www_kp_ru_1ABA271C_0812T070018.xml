<?xml version='1.0' encoding='utf-8'?>
<root>
<item>
<id>1462205049</id>
<link>http://zik.ua/ua/news/2015/08/12/politseyski_ssha_zastrelyly_v_2015_rotsi_601_lyudynu___the_washington_post_615645</link>
<src_uid>10216</src_uid>
<publication_time>1439410980</publication_time>
<zterm>nwstty</zterm>
<category><![CDATA[Світ]]></category>
<title><![CDATA[Поліцейські США застрелили в 2015 році 601 людину , – The Washington Post.]]></title>
<text><![CDATA[Згідно з даними популярного американського видання, найбільша кількість вбивств співробітниками правоохоронних органів було зафіксовано в липні. Також зазначено, що за останні 30 днів американські поліцейські вбили щонайменше 85 осіб. Про це повідомляють РІА Новини з посиланням на The Washington Post. Поліцейські на вулиці Фергюсона. Архівне фото На сайті видання наведені дані по кожному вбитому поліцією США в нинішньому році. Повідомляється, що база даних була заснована на новинних зведеннях і державних архівах. Дані були зібрані по 46 штатам з 50. Також наголошується, що 24 жертвами співробітників правоохоронних органів були неозброєні темношкірі люди. Протестні рухи за права темношкірих в США охопили всю країну у зв’язку з низкою порушень поліцейських. Зокрема, масові демонстрації і погроми сталися в результаті того, що присяжні в Фергюсона (штат Міссурі) визнали невинним поліцейського Даррена Вілсона, який 9 серпня 2014 застрелив темношкірого підлітка Майкла Брауна після того, як той відмовився підкоритися його вимогам.]]></text>
<tz_snm>Западная информационная корпорация</tz_snm>
<rub_msk>1</rub_msk>
<reg_cnt>200</reg_cnt>
<k_vector>поліцейські фергюсон washington сша правоохоронних видання post році дані органів людину даррен браун також були</k_vector>
<k_weight>4.00 2.60 2.49 2.03 2.00 1.92 1.78 1.71 1.65 1.52 1.50 1.30 1.25 1.20 1.19</k_weight>
</item>
<item>
<id>808652415</id>
<link>http://zik.ua/ua/news/2015/08/12/nepodalik_tbilisi_vidkryly_novyy_tankovyy_poligon_nato_615644</link>
<src_uid>10216</src_uid>
<publication_time>1439410200</publication_time>
<zterm>nwstty</zterm>
<category><![CDATA[Події]]></category>
<title><![CDATA[Неподалік Тбілісі відкрили новий танковий полігон НАТО]]></title>
<text><![CDATA[Міністерство оборони Грузії облаштувало неподалік Тбілісі новий танковий полігон, який стане частиною навчального центру НАТО, що планують відкрити наприкінці серпня. Фахівці Північно-атлантичного альянсу навчатимуть там військових країн-партнерів НАТО, включаючи Грузію. Про це повідомляє УНН з посиланням на Міноборони Грузії. В урочистій церемонії відкриття так званого «танкодрому» взяла участь міністр оборони Грузії Тіна Хидашелі і начальник Генштабу Збройних Сил Грузії генерал-майор Вахтанг Капанадзе. Вони ознайомилися з можливостями танкового полігону, який включає усі необхідні перешкоди, що наближають до реальної бойової обстановки. А екіпажи бойових машин грузинської армії продемонстрували свою майстерність на новому полігоні. Як повідомлялось, 4 липня Генеральний секретар НАТО Єнс Столтенберг заявив, що Росія готова застосувати силу проти України, Грузії та Молдови. За його словами, Росія використовує військову силу для залякування сусідів. «Наша відповідь носить оборонний характер. Він пропорційний і відповідає міжнародним договорам. Ми вже підвищили боєздатність наших сил. Ми посилили військову присутність на східних кордонах альянсу. Ми організуємо свого роду маленькі штаб-квартири в країнах Балтії, в Болгарії, Польщі та Румунії. Ми посилили повітряне патрулювання і присутність в східних країнах альянсу у відповідь на поведінку Росії», – наголосив Єнс Столтенберг. Нагадаємо, Грузія взяла курс на спіробітництво із Заходом та стала членом програми НАТО «Партнерство заради миру» у 1994 році.]]></text>
<tz_snm>Западная информационная корпорация</tz_snm>
<rub_msk>1</rub_msk>
<k_vector>грузії нато неподалік полігон танковий тбілісі новий столтенберг відповідь військову країнах посилили присутність східних альянс відкрили</k_vector>
<k_weight>5.00 4.58 3.00 3.00 3.00 3.00 2.39 2.17 2.00 2.00 2.00 2.00 2.00 2.00 1.67 1.50</k_weight>
</item>
</root>

